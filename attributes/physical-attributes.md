---
title: Attributi fisici
parent: Attributi
layout: default
nav_order: 0
---

# **Attributi fisici**

## **Forza (FOR)**
Determina la forza fisica e la potenza muscolare. Il punteggio viene aggiunto ai tiri per colpire e ai danni delle armi da forza, ai tiri salvezza riguardanti la forza, ai tiri per successo di prove basate su forza bruta e aumenta il peso massimo che può essere trasportato.

## **Precisione (PRE)**
Determina la competenza con strumenti di precisione e la mira con armi a gittata. Il punteggio viene aggiunto ai tiri per colpire delle armi a gittata, ai tiri riguardanti movimenti precisi, e abbassa la soglia critica degli attacchi inflitti (un colpo è critico se nel tiro per colpire il risultato del d20 + PRE è maggiore di 20).

## **Destrezza (DES)**
Determina l'agilità di movimento e la velocità. Contribuisce alla Classe Armatura (CA) del personaggio, viene usato nei tiri salvezza che richiedono velocità di evasione e nelle prove basate sulla prontezza dei riflessi o su movimenti rapidi. Il punteggio viene aggiunto ulteriormente al'armatura locale (AL) di ogni parte del corpo e aiuta a difendersi contro i colpi di precisione.

## **Costituzione (COS)**
Determina resistenza fisica contro attacchi e malattie. Contribuisce alla Classe Armatura (CA) del personaggio e viene usato nei tiri salvezza per sopportare o resistere a un attacco. Il punteggio determina i punti vita massimi del personaggio. 

## **Arcano (ARC)**
Determina l'abilità ed efficienza nel controllo del mana. Il punteggio indica quanto mana può essere utilizzato per evocazione e viene usato nei tiri salvezza riguardanti l'utilizzo o manipolazione del mana.

## **Affinità al mana (AFF)**
Determina l'adattamento fisico alla presenza di mana. Il punteggio contribuisce alla capacità massima e all'assorbimento passivo di mana. Viene usato per tiri riguardanti la capacità di assorbire o percepire il mana circostante, e determina i punti mana massimi del personaggio.

Quando un personaggio sale di livello può incrementare di 1 punto un attributo fisico a scelta, con la restrizione di non poter aumentare lo stesso attributo scelto al livello precedente.