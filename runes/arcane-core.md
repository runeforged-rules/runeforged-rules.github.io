---
title: Nucleo arcano
parent: Rune
layout: default
nav_order: 20
---

# **Nucleo arcano**

Una creatura capace di controllo di mana è in grado, tramite istinto o competenza arcana, di concentrare il proprio mana in un punto singolo di alta densità.  
Mentre il mana per natura non interagisce con il mondo fisico, questa concentrazione di mana puro (detta **nucleo arcano**), raggiunta una certa densità, è in grado di manifestarsi e influenzare fisicamente il mondo esterno in processo noto come [**evocazione**](./evocation).

La quantità di mana concentrabile in un **nucleo arcano** è limitata dalla [**competenza arcana**](../attributes/arcane-proficiency) dell'evocatore. Maggiore è il mana contenuto nel nucleo, maggiori saranno gli effetti manifestati durante l'[**evocazione**](./evocation).

Il **nucleo arcano**, a causa della sua concentrazione, è una forma altamente instabile del mana che tende a dissiparsi dopo pochi istanti. Questo lascia poco tempo all'evocatore per scegliere come usarlo, portando gli evocatori alla pratica comune di usare un circuito di oricalco per **immagazzinare** e **propagare** il mana di un nucleo arcano **dopo la sua creazione**, dando vita a un [**impulso arcano**](./mana-pulse) e aprendo le porte alla scienza delle [rune](../runes/).

La maggior parte degli evocatori che generano un **nucleo arcano** producono lo stesso tipo di mana, ma un evocatore particolarmente talentuoso nel controllo del proprio mana può riuscire a generare un nucleo con proprietà e caratteristiche a piacimento, **potenzialmente imitando quelle impartite dalle rune**. Questo tipo di evocatore viene comunemente chiamato **evocatore innato**, data l'abilità di produrre evocazioni complesse senza l'utilizzo di rune.