---
title: Rune
layout: default
has_children: true
has_toc: false
---

# Rune

La runa è una disposizione geometrica di materiale capace di condurre mana (comunemente <ins>oricalco</ins>).

Le rune sono il modo più comune per manifestare il mana in forme concrete tramite l'uso di **[Evocazioni](/)**.
Incanalando un flusso di mana attraverso una runa infatti questo acquisisce le proprietà caratteristiche della forma geometrica rappresentata.

Aumentando la precisione e il dettaglio nella runa incrementa altrettanto l'efficacia e la potenza degli effetti manifestati.
L'efficacia di una runa può variare in base a una moltitudine di parametri, perciò è comune l'utilizzo di un sistema di gradazione basato solamente sulle caratteristiche più ricercate: la qualità e l'efficacia finale della runa.

## [Qualità](/runes/quality) delle rune:

- **Grado 0 - Malfunzionante: (10x costo mana)**<br>
La runa è malformata o danneggiata, ma riesce comunque a impartire le caratteristiche minime per ottenere un risultato visibile.

- **Grado 1 - Semplice: (4x costo mana)**<br>
Una forma semplice descritta in modo preciso o una forma avanzata difettosa. Decisamente inefficiente, ma può vedere applicazioni pratiche.

- **Grado 2 - Comune: (2x costo mana)**<br>
La forma più complessa realizzabile a mano. Abbastanza efficiente da poter manifestare il suo effetto senza grandi quantità di mana. 

- **Grado 3 - Efficace: (1x costo mana)**<br>
Realizzabile solo con strumenti di precisione. La runa applica le sue proprietà alla maggior parte del flusso, generando ottimi risultati relativamente al mana utilizzato.

- **Grado 4 - Pura: (0.5x costo mana)**<br>
Questo tipo di runa è estremamente raro. Creare una runa di questo grado è riservato agli artigiani dotati di strumenti e abilità fuori dal comune. Le rune di questo grado applicano i loro effetti su tutto il flusso, con minima dispersione di energia, generando un effetto potente per una quantità minore di mana.

- **Grado 5 - Perfetta: (0.25x costo mana)**<br>
Le rune di grado 5 sono estremamente complesse. La quantità di tempo, risorse e precisione richieste per forgiarle le rende totalmente inaccessibili alle persone comuni. Una runa di questo grado è talmente elaborata da agire efficacemente su tutto il flusso senza alcuna perdita di energia.

- **Grado 6 - Risonante/Leggendaria: (0.25x costo mana, raddoppia l'efficacia del mana nel flusso [LV x2])**<br>
Più unica che rara, una runa di grado 6 applica le sue proprietà non solo al mana del flusso che la attraversa, ma anche a quello circostante, amplificando la potenza del flusso iniziale. In tutto il continente, solamente 5 rune di questo grado sono attualmente in uso.

## Tipologie di rune: