---
title: Evocazione
parent: Rune
layout: default
nav_order: 40
---

# **Evocazione**

Generare ed emettere un [**impulso arcano**][pulse] costringe il mana concentrato ad entrare a contatto con l'aria. Normalmente un impulso arcano si **dissolve** rapidamente nell'atmosfera, ma se il suo mana è influenzato da rune o effetti che ne modificano le qualità di [forma](./shape) e [sostanza](./substance), anziché dissiparsi si **riforma** in una nuova sostanza con le caratteristiche descritte dalle rune, in un processo noto come **evocazione**. La **potenza** delle caratteristiche manifestate durante l'**evocazione** dipende dalla **quantità di mana** concentrato nell'impulso arcano, dal **grado** delle rune e dal **talento** del creatore del [**nucleo arcano**](./arcane-core) da cui l’impulso ha origine.

Gli effetti manifestati dalle rune sono limitati da una **soglia di attivazione** e da quante volte il mana dell'impulso è in grado di superarla. Più sono le rune che influenzano il flusso, più mana sarà necessario per attivarne **tutti gli effetti**. Nel caso in cui il mana dell’impulso sia sufficiente per attivare tutte le rune **più di una volta**, gli effetti manifestati saranno **potenziati** per ogni volta che il mana **eccede** la soglia totale delle rune, determinando il **livello dell'evocazione**.

Non c'è limite al livello massimo di un'evocazione, l'unico fattore che limita la potenza di un'evocazione è la quantità di mana concentrabile nel **nucleo arcano**, solitamente determinata dalla [**competenza arcana**](/attributes/arcane-proficiency) dell'evocatore.

Il mana di un'evocazione **racchiuso in una forma** (come un [proiettile](./shape/projectile)) rimane in uno stato di evocazione parziale, e può subire ulteriori modifiche alle sue proprietà attraversando altre rune, finché non entra pienamente a contatto con l'aria. Questo rende possibile nullificare il mana contenuto in un proiettile con la runa di sostanza [**Nulla**](./substance/null) prima che i suoi effetti vengano evocati, intercettandone la traiettoria prima che il mana contenuto al suo interno venga evocato pienamente.

[pulse]: ./mana-pulse