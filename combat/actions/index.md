---
title: Azioni
layout: default
parent: Combattimento
has_children: true
has_toc: false
---

# **Azioni in combattimento**

Durante un turno di combattimento, ogni personaggio dispone di **3 azioni** che possono essere utilizzate **durante il proprio turno** o come **reazioni** in risposta ad azioni altrui. Ogni tipo di azione compiuta in combattimento può richiedere un numero variabile di azioni, specificato nella sua descrizione. Alcune mosse sono più rapide e richiedono **1 azione**, come [attaccare](./attack) o tentare di schivare colpi nemici, mentre altre più complesse potrebbero richiederne **2 o più**, come ricaricare un'arma o compiere un'[evocazione](./evocation).
Durante il proprio turno, **per ogni azione usata** da un personaggio questo si può [muovere](./movement) di una distanza in metri **pari al suo movimento**, purché l'azione scelta non lo impedisca.

## **Ordine dei turni in combattimento**
All'inizio di un combattimento, per decidere l'ordine dei turni, ogni personaggio determina il proprio punteggio di **iniziativa** per il combattimento tirando un **d20 + DES**. Il personaggio con iniziativa più alta potrà svolgere il suo turno per primo, e terminato questo seguirà il turno della creatura con il secondo punteggio più alto e così via in ordine decrescente. Quando il personaggio con iniziativa più bassa ha compiuto il proprio turno, il turno passa nuovamente al personaggio con iniziativa più alta. In caso di pareggio il personaggio con **DES** maggiore ha la precedenza.

# Azioni comuni
Durante il combattimento ogni creatura ha a dispozione le seguenti azioni durante il proprio turno, ciascuna con il costo di **1 azione**:  
1. **Corsa**: Il movimento di una creatura durante l'azione di corsa è **raddoppiato**.
2. **Salto**: Consente a una creatura di saltare una distanza pari a 1 metro + il suo punteggio di **FOR** diviso 5. Questa distanza può essere percorsa in lunghezza o altezza. Se la creatura non dispone dello spazio necessario per prendere la rincorsa prima di saltare, la distanza di salto è **dimezzata**. Se preceduta dall'azione di **corsa**, la distanza in lunghezza è **raddoppiata**.
3. **Cambio equipaggiamento**: La creatura ha accesso al proprio inventario per **equipaggiare o riporre** un'arma a sua scelta.
4. **Rialzarsi**: La creatura, se prona, si rialza da terra.