---
title: Attacco
layout: default
parent: Azioni
grand_parent: Combattimento
---

# **Azione di attacco**
Durante un combattimento, per cercare di colpire un nemico è necessario utilizzare un'**azione di attacco**.  
Per farlo, il personaggio attaccante deve prima **scegliere un bersaglio** per il suo attacco e **dichiarare se intende colpire un punto specifico** del suo avversario. Questo tipo di attacco è chiamato **colpo preciso** e consente all'attaccante di infliggere al suo avversario effetti aggiuntivi a seconda della parte colpita, al costo di rendere più difficile mandare a segno l'attacco.  
Una volta scelto il bersaglio e dichiarato il tipo di attacco il personaggio **usa 1 azione** per lanciare l'attacco con un'arma equipaggiata, ma la creatura attaccata ha la possibilità di utilizzare una delle proprie azioni come **reazione** per difendersi o contrattaccare.  
Per determinare se l'attacco colpisce il bersaglio è necessario effettuare un tiro per colpire, che consiste nel **tirare un d20** e **aggiungere** al risultato il punteggio nell'**attributo caratteristico** dell'arma utilizzata (generalmente **FOR** per armi da mischia, e **PRE** per armi a gittata) e confrontarlo con la **classe armatura (CA)** della creatura attaccata. Nel caso dei colpi precisi il modificatore di destrezza viene applicato due volte alla classe armatura e viene aggiunto un modificatore specifico, a seconda della parte del corpo attaccata.  
Se il risultato di un tiro per colpire **raggiunge o supera la CA** del bersaglio, l'attacco va a segno e si procede con il calcolo dei danni. I danni inflitti sono diversi per ogni tipo di arma, e sono descritti nelle loro rispettive schede.  
Se un attacco colpisce un punto vulnerabile o viene compiuto con grande maestria è possibile infliggere danni molto più alti del normale. Questo accade quando l'attacco è un **colpo critico**, e si verifica automaticamente se il risultato (prima di modificatori) del d20 nel tiro per colpire **+ PRE** è **maggiore di 20**. Tutti i danni che verrebbero inflitti da un colpo critico sono raddoppiati.

# **Azioni in risposta a un attacco**
Ogni creatura, quando viene scelta come bersaglio di un attacco e **prima che il tiro per colpire venga effettuato**, può usare una delle proprie azioni come **reazione** per cercare di difendersi e/o evitare l'attacco. Una creatura che reagisce ad un attacco può effettuare **una** delle seguenti azioni:  
1. **Schivare**: Il tiro per colpire viene **ridotto** del punteggio di **DES** della creatura attaccata. Una creatura con movimento pari a 0 **non** può utilizzare questa azione.  
2. **Bloccare**: Se la creatura attaccata ha uno **scudo** equipaggiato, può bloccare l'attacco per **ridurre** il risultato del tiro per colpire del suo punteggio in **COS**.  
3. **Resistere**: I danni potenzialmente subiti dall'attacco vengono **dimezzati** e la creatura attaccata ottiene **vantaggio** nei tiri salvezza causati dall'attacco.  
4. **Parare**: Se la creatura attaccata ha un'**arma da mischia** equipaggiata, può tentare di parare l'attacco. Per farlo, anch'essa deve tirare un d20 + il suo punteggio nello **stesso attributo dell'arma usata dall'attaccante**. Se il risultato è **maggiore** del tiro per colpire nemico: l'attacco è parato e **non infligge danni**, e la creatura attaccante è costretta a terminare il proprio turno. Se il risultato è **inferiore** al tiro per colpire nemico: l'attacco colpisce automaticamente ed è considerato un **colpo critico**.