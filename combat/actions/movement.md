---
title: Movimento e posizione
layout: default
parent: Azioni
grand_parent: Combattimento
---

# **Movimento e posizione**
Che sia per indagare la scena di un crimine, esplorare una caverna abbandonata, o combattere imponenti mostri, ogni personaggio necessita di muoversi, e il sistema di Runeforged permette di farlo liberamente, senza l'utilizzo di una griglia. 
Ogni spostamento può essere effettuato in una singola linea retta o in molteplici, ma in combattimento la distanza percorsa durante un'azione deve essere sempre **minore o uguale al movimento** del personaggio.
Alcuni luoghi presentano zone particolarmente complesse da attraversare se non si dispone di competenze o attrezzature adeguate; questo tipo di terreno è chiamato **terreno difficile** e ogni spostamento effettuato da un personaggio al suo interno consuma il **doppio del movimento**.
Oltre all'ambiente circostante, ci sono altre fonti che possono rendere complesso muoversi, come effetti di [evocazioni](./evocation) o la presenza di altre creature. Infatti, tentare di attraversare uno spazio già occupato da un'altra creatura equivale a spostarsi in **terreno difficile**.